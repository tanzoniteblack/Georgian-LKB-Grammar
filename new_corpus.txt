თბილისი უძველესი ქალაქია.  ის ძალიან დაწინაურდა მეოთხე-მეხუთე საუკუნეებში. მეექვსე საუკუნეში თბილისი ქართლის დედაქალაქად გადაიქცა, მანამდის კი დედაქალაქად მცხეთა ითვლებოდა.

თბილისის ზრდას მისმა მდებარეობამაც შეუწყო ხელი. აქ გადიოდა სამხედრო და სავაჭრო გზები.

მეშვიდე საუკუნეში არაბებმა დაიპყრეს ქართლი და თბილისიც აიღეს.

მერვე საუკუნეში ქართველები აუჯანყდნენ არაბებს, მაგრამ ვერაფერს გახდნენ. არაბთა სარდალმა მურვან ყრუმ ააოხრა საქართველო და მთელი კავკასია დაიპყრო. 853 წელს ბუდა თურქმა დაწვა თბილისი და 50 ათასი კაცი გაჟლიტა.

თბილისი უცხოელი დამპყრობლების ხელში დიდხანს იტანჯებოდა და მხოლოდ მეთორმეტე საუკუნეში გათავისუფლდა მტრებისაგან.


